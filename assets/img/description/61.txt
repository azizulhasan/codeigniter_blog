<p >সবকিছু ঠিকঠাক থাকলে এ মাসেই অন্টারিওর স্কুলগুলোতে গ্র্যাজুয়েশন অনুষ্ঠান হওয়ার কথা ছিল। এই দিনকে ঘিরে থাকে স্কুলগুলোর নানান আয়োজন, নানান কর্মকাণ্ড। প্রতি বছর ব্যাপক উৎসাহ&ndash;উদ্দীপনার মধ্য দিয়ে গ্র্যাজুয়েশন ডে উদ্&zwnj;যাপন করা হলেও এ বছর করোনাভাইরাস প্রাদুর্ভাবের কারণে এই অনুষ্ঠান এক অনিশ্চয়তার মধ্যে পড়েছে।</p>
<p style="outline: 0px; padding: 0px; margin: 0px 0px 16px; overflow: hidden; font-size: 18px; line-height: 30px; overflow-wrap: break-word; font-family: Kiron, SolaimanLipi, Arial, Vrinda, FallbackBengaliFont, Helvetica, sans-serif; background-color: #f1f9ff;">এদিকে বহুল আকাঙ্ক্ষিত এই অনুষ্ঠান কবে হবে, আদৌ হবে কিনা&mdash;এ নিয়ে শিক্ষার্থীদের মধ্যে ব্যাপক উত্তেজনা বিরাজ করছে, তৈরি হয়েছে সংশয়। অভিভাবকরাও একপ্রকার দ্বিধাদ্বন্দ্বের মধ্যে আছেন গ্র্যাজুয়েশন অনুষ্ঠান নিয়ে। এটা শিক্ষার্থীদের দীর্ঘদিনের লালিত স্বপ্ন, কখন সেই মাহেন্দ্রক্ষণ আসবে, কখন তারা স্কুলজীবনে সুন্দর সমাপ্তি টানবে, দল বেঁধে স্কুলে শেষবারের মতো মজা করবে, মাতিয়ে তুলবে হইচই নাচে গানে প্রিয় স্কুল আঙিনা, প্রিয় বন্ধুদের সঙ্গে স্মৃতি রোমন্থন আর গল্প গুজবে কাটাবে একটি দিন। করোনাভাইরাস তাদের সব আশা ধূলিসাৎ করে দিল।</p>
<p style="outline: 0px; padding: 0px; margin: 0px 0px 16px; overflow: hidden; font-size: 18px; line-height: 30px; overflow-wrap: break-word; font-family: Kiron, SolaimanLipi, Arial, Vrinda, FallbackBengaliFont, Helvetica, sans-serif; background-color: #f1f9ff;">গ্র্যাজুয়েশন ডে স্কুল ভেদে নানাভাবে উদ্&zwnj;যাপন করা হয় অন্টারিওতে। নাচ, গান, গল্প বলা, কবিতা আবৃত্তিসহ নানাবিধ সাংস্কৃতিক অনুষ্ঠানের আয়োজন করা হয়।</p>
<p style="outline: 0px; padding: 0px; margin: 0px 0px 16px; overflow: hidden; font-size: 18px; line-height: 30px; overflow-wrap: break-word; font-family: Kiron, SolaimanLipi, Arial, Vrinda, FallbackBengaliFont, Helvetica, sans-serif; background-color: #f1f9ff;">অন্টারিওর শিক্ষামন্ত্রীর এক মুখপাত্র মে মাসের প্রথম সপ্তাহে সংবাদমাধ্যমে বলেছেন, এই জাতীয় অনুষ্ঠান বিষয়ে সংশ্লিষ্ট স্কুল বোর্ড এবং টরন্টো জেলা স্কুল বোর্ড বা টিডিএসবি সিদ্ধান্ত নেবে।</p>
<p style="outline: 0px; padding: 0px; margin: 0px 0px 16px; overflow: hidden; font-size: 18px; line-height: 30px; overflow-wrap: break-word; font-family: Kiron, SolaimanLipi, Arial, Vrinda, FallbackBengaliFont, Helvetica, sans-serif; background-color: #f1f9ff;">টিডিএসবি অন্টারিও প্রদেশের বৃহত্তম স্কুল বোর্ড। অন্যদিকে টিডিএসবির শিক্ষা পরিচালক জন মালো সম্প্রতি শিক্ষার্থীদের অভিভাবকদের কাছে পাঠানো এক চিঠিতে উল্লেখ করেন, চলমান পরিস্থিতি (করোনাভাইরাসের প্রাদুর্ভাব) যেহেতু অনিশ্চিত, তাই স্থানীয় পরিস্থিতির ওপর নির্ভর করে স্কুল পর্যায়ে স্থগিতকৃত গ্র্যাজুয়েশন অনুষ্ঠান পুনর্নির্ধারণ করা হবে।</p>
<p style="outline: 0px; padding: 0px; margin: 0px 0px 16px; overflow: hidden; font-size: 18px; line-height: 30px; overflow-wrap: break-word; font-family: Kiron, SolaimanLipi, Arial, Vrinda, FallbackBengaliFont, Helvetica, sans-serif; background-color: #f1f9ff;">এমন এক অনিশ্চিত পরিবেশে গ্র্যাজুয়েশন নিয়ে শঙ্কা তৈরি হয়। কয়েকটি স্কুল ইতিমধ্যে এই বিশেষ অনুষ্ঠান স্থগিত করেছে। কয়েকটি স্কুল সেপ্টেম্বরে আবার কয়েকটি ডিসেম্বরে গ্র্যাজুয়েশন ডে করার ঘোষণা দিয়েছে। শিক্ষার্থীদের মধ্যে এ নিয়ে উত্তেজনা বিরাজ করলেও তারা এটিকে স্বাভাবিক ভাবেই নিয়েছে। তারা অনলাইনে বন্ধুদের সঙ্গে এ নিয়ে আলোচনা করছে, আবার অনেকে টেলি কনফারেন্সের মাধ্যমে নিজেদের মধ্যে শলাপরামর্শ করছে, কীভাবে তারা এমন একটি স্মৃতি জাগানিয়া দিন পালন করবে। এটা কেবল একটি মিলনমেলা-ই নয়, এই অনুষ্ঠানের মাধ্যমে ছাত্রছাত্রীদের সাফল্যের স্বীকৃতি দেওয়া হয়; তাদের সামনে উন্মোচিত হয় শিক্ষাজীবনের নয়া অধ্যায়। স্কুলের চৌকাঠ পেরিয়ে বিশ্ববিদ্যালয়ের উচ্চতর শিক্ষার হাতছানি সামনে। এমন একটি বহুল প্রতীক্ষিত দিনের আশা শিক্ষার্থীরা করে থাকে, অভিবাবকেরাও অপেক্ষা করতে থাকেন এমন একটি দিনের প্রত্যাশায়।<br style="outline: 0px; padding: 0px; margin: 0px;" />গ্যালারিভর্তি মানুষের মধ্যে নিজের সন্তানের মাথায় পরানো হবে সাফল্যের মুকুট, নিজ সন্তানের বন্দনা আর সাফল্যগাথা শুনবে শিক্ষকদের মুখে। তাই এমন একটা দিনের জন্য অধীর আগ্রহে অপেক্ষা করেন অভিভাবকেরা। এ কারণে তাদের চাওয়া ছিল গ্র্যাজুয়েশন প্রোগ্রাম বাতিল না করে সুবিধাজনক সময়ে তা যেন আয়োজন করা হয়। একই ধ্বনি উচ্চারিত হয়েছে অন্টারিওর শিক্ষামন্ত্রীর কণ্ঠে। মে মাসের গোড়ার দিকে শিক্ষামন্ত্রী স্টিফেন লিকে স্কুলগুলোকে গ্র্যাজুয়েশন ডে পুরোপুরি বাতিল না করে কোন এক নিরাপদ সময়ে তা আয়োজন করার জন্য নির্দেশ দিয়েছিলেন।<br style="outline: 0px; padding: 0px; margin: 0px;" />শিক্ষাজীবনের পরিসমাপ্তি বেশ জাঁকজমকের সঙ্গে উদ্&zwnj;যাপন করার জন্য শিক্ষার্থীদের যেমন আগ্রহ থাকে, প্রতিটি স্কুলেরও এ ব্যাপারে প্রস্তুতি থাকে। যেমন গ্র্যাজুয়েশন বই তৈরি এবং এর জন্য ছাত্রছাত্রীদের ফটো সেশন করা, সেই সঙ্গে আনুষঙ্গিক লজিস্টিক জোগাড় করা ইত্যাদি।<br style="outline: 0px; padding: 0px; margin: 0px;" />সরকার আশা করেছিল, গ্রীষ্ম নাগাদ করোনাভাইরাস পরিস্থিতি স্বাভাবিক হয়ে আসলে গ্র্যাজুয়েশন অনুষ্ঠান আয়োজন করা যাবে। কিন্তু কানাডার স্বাস্থ্য কর্মকর্তারা অন্টারিওতে এখনো স্কুল খোলার মতো উপযুক্ত পরিবেশ তৈরি হয়নি বলে মত প্রকাশ করেন। এমতাবস্থায় স্কুলে গ্র্যাজুয়েশন অনুষ্ঠান পালন করা ঝুঁকিপূর্ণ হবে বলে বিশেষজ্ঞরা মত দেন। যেহেতু অন্টারিওতে করোনাভাইরাস সংক্রমণ হার এখনো উদ্বেগজনক এবং স্কুলে সামাজিক সার্কেল বজায় রাখা দুষ্কর।<br style="outline: 0px; padding: 0px; margin: 0px;" />গত ১২ জুন থেকে সরকার অন্টারিওতে সাম্প্রতিক করোনাভাইরাস সংক্রমণের হার বিবেচনা করে &lsquo;সামাজিক সার্কেল&rsquo;চালু করেছে। আগে &lsquo;সামাজিক দূরত্ব&rsquo;&ndash;এর অধীনে যেখানে সর্বোচ্চ পাঁচজন লোক একত্রিত হতে পারতো, এখন থেকে নয়া নিয়মে সর্বোচ্চ ১০ জন একত্রিত হতে পারবে।</p>
<p style="outline: 0px; padding: 0px; margin: 0px; overflow: hidden; font-size: 18px; line-height: 30px; overflow-wrap: break-word; font-family: Kiron, SolaimanLipi, Arial, Vrinda, FallbackBengaliFont, Helvetica, sans-serif; background-color: #f1f9ff;">তবে স্কুল কর্তৃপক্ষ হাল ছেড়ে দেয়নি। তারা বিকল্প পথ খুঁজতে শুরু করে। কয়েকটি স্কুল সেপ্টেম্বরে আবার কয়েকটি ডিসেম্বরে গ্র্যাজুয়েশন ডে করার ঘোষণা দিয়েছে। তবে অন্টারিওর কিছু স্কুল এ বিষয়ে কিছু ব্যতিক্রমী অথচ কার্যকর কর্মসূচি ও হাতে নেয়।<br style="outline: 0px; padding: 0px; margin: 0px;" />আমাদের একমাত্র মেয়ে শ্রেয়া তাহসিন এ বছর গ্র্যাজুয়েশন করেছে টরোন্টোর সেইটেক স্কুল থেকে। অন্য স্কুলের মতো করোনাভাইরাসের কালনে এ বছর এই স্কুলেও গ্র্যাজুয়েশন অনুষ্ঠান হয়নি। কিন্তু ওদের স্কুল এক অভিনব উপায়ে এই অনুষ্ঠান পালন করছে। স্কুলের শিক্ষকেরা শিক্ষার্থীদের বাড়ি বাড়ি গিয়ে সার্টিফিকেট, গ্র্যাজুয়েশন ক্যাপ, বই দিয়ে তাদের শুভেচ্ছা জানায়। চমক দেওয়ার জন্য স্কুল এই সংবাদ শিক্ষার্থীদের জানায়নি আগেভাগে। শুধু অভিভাবকদের জানিয়েছে, তাদের পরিকল্পনার কথা। আমরাও আমাদের মেয়েকে এই সংবাদ জানাইনি। অবশেষে নির্ধারিত দিনে (১৬ জুন) স্কুলের দুশিক্ষক আমাদের বাড়িতে হাজির। দরজার কড়া নাড়তেই, শ্রেয়া (আমাদের মেয়ে) দরজা খুলে এবং অবাক বিস্ময়ে তাকিয়ে থাকে তার চিরচেনা স্কুলের শিক্ষকের দিকে। ঘটনার আকস্মিকতায় সে হতভম্ব হয়ে যায়।<br style="outline: 0px; padding: 0px; margin: 0px;" />এত দিনের কঠোর শ্রম আর অধ্যবসায়ের স্বীকৃতির ফসল গ্র্যাজুয়েশন ক্যাপ পরিয়ে দেওয়া হয় তার মাথায়, হাতে তুলে দেওয়া হয় সার্টিফিকেট। খুশিতে আত্মহারা শ্রেয়া, এ যেন চাঁদ হাতে পেল সে। আনন্দে এতটাই উত্তেজিত হয়ে পড়েছিল আমার মেয়ে যে, তার মুখ দিয়ে কোনো কথাই বেরোচ্ছিল না। এত দিনের সাধনা আর পরিশ্রমের ফল হাতে পেয়ে দিশেহারা আমাদের মেয়ে। এমন একটি কালজয়ী দিনের জন্য আমরা অপেক্ষা করছিলাম, অপেক্ষা করে পৃথিবীর তাবৎ মা-বাবা।</p>