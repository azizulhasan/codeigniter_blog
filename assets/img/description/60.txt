<p >সত্য প্রসাদ মজুমদার বাংলাদেশ প্রকৌশলী বিশ্ববিদ্যালয়ের (বুয়েট) উপাচার্য নিযুক্ত হয়েছেন&mdash;এ সংবাদ প্রথমে দেখলেও খুব একটা মাথা ঘামাইনি। তবে এটা জানতাম যে, খুব মেধাবী না হলে বুয়েটের উপাচার্য হওয়া যায় না। কিছুক্ষণ পর সাবেক যুগ্মসচিব বন্ধু নারায়ণ চন্দ্র দে জানাল, &lsquo;চাঁদপুরের কৃতি সন্তান&rsquo; সত্য মজুমদার উপাচার্য হওয়ায় তিনি গর্বিত। এবার নিউজটি পড়লাম, ছবি বড় করে দেখলাম? অবাক হলাম, এত আমাদের সত্য!</p>
<p style="outline: 0px; padding: 0px; margin: 0px 0px 16px; overflow: hidden; font-size: 18px; line-height: 30px; overflow-wrap: break-word; font-family: Kiron, SolaimanLipi, Arial, Vrinda, FallbackBengaliFont, Helvetica, sans-serif; background-color: #f1f9ff;">মনে মনে গর্ব অনুভব করলাম। মনে পড়ল, সত্য আমাকে &lsquo;ডাকনাম&rsquo;, সঙ্গে দা (দাদা) বলে ডাকত। মফস্বল শহরে আগে সবাই তা-ই ডাকত? ভাবলাম, সত্য মজুমদার কার ছেলে, কার ভাই? মনে হলো উপাচার্য কি আমাদের পাশের বাড়ি ডিএন স্কুলের শিক্ষক মনোরঞ্জন মজুমদারের ছেলে? কিন্তু তাঁর তো দুই ছেলে রাম ও লক্ষ্মণ মজুমদার। লক্ষণ ফিজিকসে পড়তেন, ব্রিলিয়ান্ট ছাত্র ছিল। ওদের এক বোন মঞ্জু। সত্য কি মনোরঞ্জন মজুমদারের কনিষ্ঠ পুত্র?</p>
<p style="outline: 0px; padding: 0px; margin: 0px 0px 16px; overflow: hidden; font-size: 18px; line-height: 30px; overflow-wrap: break-word; font-family: Kiron, SolaimanLipi, Arial, Vrinda, FallbackBengaliFont, Helvetica, sans-serif; background-color: #f1f9ff;">নারায়ণ দে-কে লিখলাম, সত্য মজুমদার সম্পর্কে বিস্তারিত জানাতে। কয়েক ঘণ্টা পর ছোটবেলার বন্ধু গোলাম রব্বানী কল দিল। বলল, তোকে সুখবরটা দেওয়ার জন্য ফোন দিলাম। বললাম, বুয়েটের উপাচার্য? বলল, হ্যাঁ, তোদের পাশের বাড়ির স্যারের ছেলে। মিলন জানাল, পার্থ সারথী চক্রবর্তীর সঙ্গে কথা বলে দেখলাম, ও তেমন কিছু জানে না। আমরা প্ল্যান করেই তোকে কল দিলাম, তুই অনেক কিছু জানবি।<br style="outline: 0px; padding: 0px; margin: 0px;" />ততক্ষণে আমার মাথার জট খুলে গেছে। মনোরঞ্জন মজুমদার রব্বানীর শিক্ষক, তাঁর নাম ওর মনে আছে। কিন্তু দুই ছেলের নাম ভুলে গেছে। আমি বলাতে ও জানাল, লক্ষ্মণ মেধাবী ছিল, রাম পলিটেকনিক পাশ। বললাম, রাম-লক্ষণ দাকে আমি অনেক দিন মনে মনে খুঁজছি। জিজ্ঞাসা করল, কেন? বললাম, ওঁরা দুই ভাই হঠাৎ সাধু হয়ে গিয়েছিল। বলিস কি, জানতাম না তো? বললাম, জানার কথা নয়!</p>
<p style="outline: 0px; padding: 0px; margin: 0px 0px 16px; overflow: hidden; font-size: 18px; line-height: 30px; overflow-wrap: break-word; font-family: Kiron, SolaimanLipi, Arial, Vrinda, FallbackBengaliFont, Helvetica, sans-serif; background-color: #f1f9ff;">এই পরিবারটি এমনিতে অসম্ভব ভদ্র, সাদাসিধা, অমায়িক ছিল এবং ধার্মিক। ওঁদের মূল বাড়ি চাঁদপুর নয়, সম্ভবত ফেনী। শিক্ষকতার সুবাদে মনোরঞ্জন মজুমদার চাঁদপুর পাড়ি জমিয়েছিলেন? রব্বানীকে বললাম, মনোরঞ্জন স্যার আমার টিচার না হলেও আমায় যথেষ্ট স্নেহ করতেন এবং একবার বলেই ফেলেছেন, &lsquo;তুমি আমার অনেক উপকার করেছ&rsquo;। তাঁর সেই কথা আজও কানে বাজে, যদিও আমি কিছুই করিনি।</p>
<p style="outline: 0px; padding: 0px; margin: 0px 0px 16px; overflow: hidden; font-size: 18px; line-height: 30px; overflow-wrap: break-word; font-family: Kiron, SolaimanLipi, Arial, Vrinda, FallbackBengaliFont, Helvetica, sans-serif; background-color: #f1f9ff;">রব্বানী জানতে চাইল, ওকে ঘটনাটা খুলেই বললাম। আমরা তখন কলেজে পড়ি। একদিন খুব সকালে বাবা আমায় ডেকে তুললেন। বললেন, &lsquo;তোকে এখনই চট্টগ্রাম যেতে হবে? বাবা জানালেন, মনোরঞ্জনবাবুর স্ত্রীর অবস্থা ভালো না। তোকে গিয়ে তার দুই ছেলেকে নিয়ে আসতে হবে? সময়টা ঊনসত্তর? তখন চাঁদপুর থেকে সকাল ৭টার দিকে একটি ট্রেন চট্টগ্রাম যেতো এবং আবার ৪টার দিকে চট্টগ্রাম ছেড়ে একটি ট্রেন চাঁদপুর আসত। ওয়ান ওয়ে জার্নিতে ৬/৭ ঘণ্টা সময় লাগত।</p>
<p style="outline: 0px; padding: 0px; margin: 0px 0px 16px; overflow: hidden; font-size: 18px; line-height: 30px; overflow-wrap: break-word; font-family: Kiron, SolaimanLipi, Arial, Vrinda, FallbackBengaliFont, Helvetica, sans-serif; background-color: #f1f9ff;">সকালের ট্রেনে চেপে বসি। দুপুরে পাহাড়তলীতে নেমে পড়ি। ওঁরা থাকতেন পাহাড়তলী আশ্রমে, সেখানে পৌঁছলাম। স্বামীজীরা এলেন। বললাম সব কথা এবং এও জানালাম, একটু বাদে ফেরত যাব। দুই ভাই এলেন, এরপর রেডি হতে ভেতরে চলে গেলেন। আশ্রমে স্বামীজীরা আমাকে যথেষ্ট আদর-যত্ন করে খাওয়ালেন। সেই স্মৃতি এখনো মনে আছে। তখন তো আর ধন্যবাদ দিইনি, এখনো মনে মনে দিই!</p>
<p style="outline: 0px; padding: 0px; margin: 0px; overflow: hidden; font-size: 18px; line-height: 30px; overflow-wrap: break-word; font-family: Kiron, SolaimanLipi, Arial, Vrinda, FallbackBengaliFont, Helvetica, sans-serif; background-color: #f1f9ff;">নির্দিষ্ট সময়ে তিনজন আবার ট্রেনে চাপলাম। রাত ১০টার পরপর ট্রেন শহরের কালীবাড়ি স্টেশনে থামল। আমরা নেমে পড়লাম। তারপর হেঁটে না রিকশায় বাসায় যাই, মনে নেই। তবে এটুকু মনে আছে, বাড়ির কাছাকাছি আসতে &lsquo;কান্নার শব্দ&rsquo; ভেসে আসছে শুনতে পাই। এরপর আর কিছু আমার মনে নেই!<br style="outline: 0px; padding: 0px; margin: 0px;" />সত্য প্রসাদ মজুমদার ব্রিলিয়ান্ট ছাত্র ছিল তা জানতাম, ওর লাজুক হাসিটির কথা মনে আছে। রব্বানীকে বললাম, আমি আসলে জানতে চাইছি, রাম-লক্ষণ মজুমদার কি এখনো সাধু আছেন? একবার শুনেছিলাম, তাঁরা হিমালয়ে চলে গেছেন। রব্বানী জানাল, সে এত খবর জানত না। বললাম, উপাচার্যের ফোন নম্বরটা সংগ্রহ করতে, যাতে ওদের পরিবারের সব সংবাদ জানতে পারি।<br style="outline: 0px; padding: 0px; margin: 0px;" />পাশের বাড়ির ছেলে উপাচার্য, আমি খুশি। সত্য মজুমদার উপাচার্য হওয়ায় অনেকে প্রশংসা করছেন। তাঁর একাডেমিক কার্যক্রম দেখে এটা পরিষ্কার, এমনিতে তাঁকে উপাচার্য নিয়োগ দেওয়া হয়নি। তিনি যোগ্য, সম্মানী লোক, শিক্ষকের ছেলে, বিনয়ী, সম্ভ্রান্ত পরিবারের মানুষ। কিছু লোক তাঁর &lsquo;চটুল&rsquo; সমালোচনা করছেন, উপাচার্য কি জিনিস, তা হয়তো এরা জানেই না? আমি এটুকু বলতে পারি, বুয়েট ও সত্য মজুমদার&rsquo; একে অপরের সম্মানের পরিপূরক।<br style="outline: 0px; padding: 0px; margin: 0px;" />ইমেইল: guhasb@gmail.com</p>