<p><em> ‐ এই প্রশ্ন অনেকের মনেই জাগে।&nbsp; আমরা প্রায়ই আমাদের আশপাশে বা টিভি-পত্রিকায় এমন কিছু মানুষ দেখি যাদের কাজ আর সাফল্যের পরিমান দেখলে বিশ্বাস করতে ইচ্ছা করে না। </em></p>
<p><em>তাঁরাও তো আমাদের মতই মানুষ। দিনে তো তাঁরা ২৪ ঘন্টার বেশি পান না, কিন্তু কিভাবে তারা নিজেদের এমন পর্যায়ে নিয়ে যান? কিভাবে তাঁরা তাঁদের কাজ ও সময়কে ম্যানেজ করেন? এমন কিছু প্রশ্নের উত্তরই আমরা এখানে জড়ো করেছি &ldquo;Success Principles&rdquo; বইয়ের আলোকে।</em><span id="more-361"></span></p>
<hr />
<p>পৃথিবীর প্রতিটি মানুষ সাফল্য চায়। সাফল্য চায়না এমন মানুষ খুঁজে পাওয়া খুবই কঠিন। সেই চাওয়া হতে পারে অল্প সময়ের, বা সারা জীবনের জন্য। আমরা প্রতিটি মূহুর্তে সাফল্য কামনা করি।</p>
<p><strong>একটি বোতলের ছিপি খোলার সময়েও আমাদের লক্ষ্য থাকে সেই কাজে সফল হওয়া।</strong> খাওয়া শুরু করার সময়ে লক্ষ্য থাকে সফল ভাবে খাওয়া শেষ করে ওঠার। একজন মানুষ তার জীবনকে তখনই একটি সফল জীবন হিসেবে ধরে নেয়, যখন তার জীবনের লক্ষ্য সম্পূর্ণ পূরণ হয়।</p>
<p>অনেকে আবার <strong>সারাজীবন ধরে জীবনের লক্ষ্যই খুঁজে বেড়ায়।</strong> এর কারন কিছু কিছু মানুষের ক্ষেত্রে লক্ষ্য খুঁজে পাওয়াটাও খুব একটা সহজ বিষয় নয়। <strong>তাই প্রথমে জীবনের লক্ষ্য খুঁজে পাওয়া ও তাকে জীবনের লক্ষ্য হিসেবে নির্ধারণ করতে পারা এক ধরনের সাফল্য।</strong></p>
<p><strong>ছোটখাট সাফল্য আমরা প্রায় প্রতিদিনই অর্জন করি।</strong> কিন্তু কিছু কিছু সাফল্য আছে যেগুলো অর্জন করতে হলে অনেক কঠিন পথ পাড়ি দিতে হয়।</p>
<p>আবার সেই পথ খুঁজে খুঁজেই অনেকে তাদের জীবন পার করে দেয়। আবার খুঁজে পেলেও সেই পথ কিভাবে পাড়ি দিতে হবে, তা অনেকেই বোঝে না।</p>
<p><strong>যারা জীবনের একটি নির্দিষ্ট ও অর্থপূর্ণ লক্ষ্য নির্ধারণ করতে চায়,</strong> এবং সেই লক্ষ্য অর্জন করে সফল মানুষ হিসেবে মাথা উঁচু করে দাঁড়াতে চায় &ndash; তাদের জন্য লেখক <strong>জ্যাক ক্যানফিল্ড এর বইগুলো</strong> <strong>অনেকটা ট্রেজার ম্যাপ এর মত। </strong></p>
<p>বেস্ট সেলিং এই লেখক খুব সুন্দর করে, সহজ ভাষায় জীবনের লক্ষ্য খুঁজে পাওয়া এবং সেই লক্ষ্যে কিভাবে ধাপে ধাপে পৌঁছতে হয় &ndash; সেসব তাঁর বইতে তুলে ধরেন।</p>
<p>তাঁর প্রথম বই প্রকাশ হওয়ার পর থেকেই তিনি পৃথিবীর সাফল্যকামীদের মাঝে একজন অন্যতম রোল মডেলে পরিনত হয়েছেন। এর কারণ অসংখ্য মানুষ তাঁর <strong>বই থেকে শিক্ষা নিয়ে নিজের জীবনের লক্ষ্য নির্ধারণ ও স্থির করার উপায় খুঁজে পেয়েছেন।&nbsp;</strong>হতাশার মাঝে দেখতে পেয়েছেন আশার আলো। আমরা আজ এমনই একটি বই নিয়ে আলোচনা করব।</p>